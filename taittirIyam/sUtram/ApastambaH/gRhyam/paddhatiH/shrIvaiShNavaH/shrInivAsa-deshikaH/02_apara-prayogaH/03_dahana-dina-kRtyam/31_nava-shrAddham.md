+++
title = "३१ नव-श्राद्धम्"

+++

प्रथमदिनमारभ्य एकादशदिनपर्यन्तं अयुग्मेषु दिनेषु नवश्राद्धं कर्तव्यं ॥ उपवीती, प्राणानायम्य, प्राचीनावीती, प्रीत्यर्थं 

> गोत्रस्य + अद्य - अहनि, मम पितृप्रेत - तृप्त्यर्थं नवश्राद्धं मुख्यतः कर्तुमशक्तः तत्प्रतिनिधित्वेन यत्किञ्चिद्धिरण्यसहिततण्डुलदानं करिष्ये ।

> तण्डुला वैश्वदेवत्याः + प्रयच्छमे हिरण्यगर्भ + प्रयच्छमे ॥

> गोत्रस्य अद्य अहनि मम पितृप्रेततृप्त्यर्थं नवश्राद्धं मुख्यतः कर्तुमशक्तः तत्प्रतिनिधित्वेन यत्किञ्चिद्धिरण्यसहितं तण्डुलं श्रीवैष्णवाय (ब्राह्मणाय) सम्प्रददे । 

नमः, न मम अच्युतः प्रीयताम् ।

एकोविष्णुः + अव्ययः । अनेन यत्किञ्चिद्धिरण्यसहित आमरूपेण नवश्राद्धेन पितृप्रेतरूपी भगवान् सदेवः श्री जनार्दनः प्रीयतां । श्री विष्णुपादेदत्तम् । इति दक्षिणाग्रेदर्भे तिलोदकं निनयेत् ।

उपवीती, उत्तराभिमुखः गय - गय - गय - गयाश्राद्धं, गयाश्राद्धं गयाश्राद्धं ।

प्राचीनावीती दक्षिणाभिमुखः, अक्षय्यवटः अक्षय्यवटः अक्षय्यवटः ॥ पिण्डं बलिञ्चादाय विस्रस्तशिखः पिण्डबलीमुखसमौ कृत्वा नदीं तटाकंवाप्रविश्य दक्षिणाभिमुखः, ऊर्ध्वमुत्क्षिप्य स्नायात् । उपवीती आचम्यसात्विकत्यागञ्च कुर्यात् । पवित्रं विसृज्याचामेत् ॥

दशमदिनपिण्डदानपर्यन्तं, प्रथमदिने नित्यविधौ उपयुक्तानि वासोदकदानार्थं वासः, तिलोदकप्रदानार्थकलशः, पिण्डबलिपाकार्थं पात्रं, पिण्डबलिविसर्जनस्थलं इत्येतानि विपर्यासरहितानि यथा भवन्ति कुर्यात् । अनवधानेन विपर्यासे सति पुनश्च साधनान्तरं प्राप्य तेन साधनेन प्रथमदिनमारभ्य तत्तत्कर्म कर्तव्यम् ॥

एवं दशमदिनपर्यन्तं नदीतीरकुण्डे गृहद्वारकुण्डे च नित्यविधिः कर्तव्यः । प्रतिदिनं, नदीतीरकुण्डे, गृहद्वारे च वासोदकानित्रीण्येव । आहत्य तत्र - तत्रत्रिंशत् त्रिंशत् ॥ तिलोदकानितु प्रतिदिनं प्रथमदिनापेक्षया द्वितीयदिने एकोत्तरं (अधिकं) स्यात्, तथा तृतीयदिने द्वितीयदिनापेक्षया एकमधिकं स्यात् ॥ तद्वत् गृहद्वारेच एकोत्तरवृद्धिश्राद्धेषु तावत्यः सङ्ख्याः । आहत्य पञ्चसप्ततिः ॥

नदीतीरशिलाविपर्यासे, अन्यं पाषाणमादाय 

> आयतु, दे॒वः, सुमनॉभिः, उ॒तिभिः य॒मोहॅवे॒ह, प्रयताभिः अ॒क्ता । आसींदतां, सुप्रयते॑ह, ब॒र्हिषि, ऊर्जाय, जा॒त्यै, म, श॒त्रुहत्यै । 
[[TODO: परिष्कार्यम्]]

इति मन्त्रेण कुण्डे स्थापयित्वा, लौकिकाग्नौ संस्कृतेनाज्येन, 

> य॒माय, सोम॑, सुनु॒त, य॒माय, जुहुत, ह॒विः । य॒मँ हॅ, य॒ज्ञोगॅच्छति, अग्निदूतः, अरङ्क्रतः स्वाहा॑ । (यमाय इदन्नमम) । 
[[TODO: परिष्कार्यम्]]

इति मन्त्रेण हुत्वा पूर्वदत्त वासोदक तिलोदकानि पुनर्दद्यात् ॥ तद्दिनमारभ्य समनन्तरदिनकार्याणि च क्रमेण कुर्यात् । एवं गृहद्वारकुण्डस्थितशिलानाशेऽपि एवमेव पाषाणान्तरस्थापनं, होमञ्चहुत्वा प्रथमदिनमारभ्य एतावत्पर्यन्तं तत्रस्थले कृतानि वासोदकपिण्डबलिप्रदान एकोत्तरवृद्धिश्राद्धानि नवश्राद्धानिच कृत्वा तदनन्तरं यथा क्रमं कुर्यात् । शिलान्तरस्थापनानन्तरं नष्टशिला लब्धाचेत् 

> य॒मे इव, यतॅमाने, यदैतं, प्रवा॑म्भरन्, मानुषा, दे॒व॒यन्तः । आसीदतं, स्वमुॅलोकं, विदॉने, स्वासस्थे, भवतं, इन्दवेनः ॥ 
[[TODO: परिष्कार्यम्]]

इति मन्त्रेण तां शिलाञ्च तत्रैव स्थापयेत् ॥ एवं पिण्डस्योपहतौ पुनः पिण्डदानं कुर्यात् ॥

> श्वचण्डालादिभिः स्पृष्टः पिण्डो यद्युपहन्यते ।  
प्राजापत्य त्रयं कृत्वा पुनः पिण्डं समाचरेत् ॥  
मार्जारमूषकस्पर्शे पिण्डेच विदलीकृते ।  
पुनः पाकः प्रकर्तव्यः तेन पाकेन तत्क्षणात् ॥