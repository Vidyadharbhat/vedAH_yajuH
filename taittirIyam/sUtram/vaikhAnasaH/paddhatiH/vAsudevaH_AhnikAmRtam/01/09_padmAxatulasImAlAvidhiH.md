+++
title = "०९ पद्माक्षतुलसीमालाविधिः"

+++

दीक्षितीये --

> माला-धारण-शीलेन  
विधिवत् सुप्रतिष्ठिताः  
माला-हरि-पदाम्भोजे,  
विन्यस्याभ्यर्च्य भक्तितः  
धृत्वा यद्यज्जपेन्मन्त्रं,  
तत्-कोटि-गुणितं भवेत् 

पीठे षट्-कोणं विलिख्य,  
तन्मध्ये श्री-बीजं विलिख्य,  
तत्र पद्माक्ष-तुलसी-मणि-मालाः विन्यस्य,

दधिक्राव्ण्ण्-आपोहिष्ठा-हिरण्य-पवमान-मन्त्रैः प्रोक्ष्य  
शुद्धोदकेनाभिषिच्य, "अतो देवा" इति पद्माक्षे विष्णुं,  
"श्रियै जात" इति तुलसी-मणि-मालायां श्रियञ्चावाह्याभ्यर्च्य,  
"चरणं पवित्रमि"ति भगवते समर्प्य,  
ततस्स्वयं सदा धारयेत्

इति पद्माक्ष-तुलसी-माला-विधिस्समाप्तः 