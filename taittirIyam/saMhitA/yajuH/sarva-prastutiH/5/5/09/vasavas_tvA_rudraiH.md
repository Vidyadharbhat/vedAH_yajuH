+++
title = "वसवस् त्वा रुद्रैः"
+++

<details><summary>भास्करोक्त-विनियोगः</summary>

8सञ्चितमग्रिं आज्येन प्रोक्षति - वसवस्त्वेत्यादिभिः ॥
</details>

<details><summary>मूलम् (संयुक्तम्)</summary>

वस॑वस्त्वा रु॒द्रैᳶ पु॒रस्ता᳚त्पान्तु पि॒तर॑स्त्वा य॒मरा॑जानᳶ पि॒तृभि॑र्दख्षिण॒तᳶ पा᳚न्त्वादि॒त्यास्त्वा॒ विश्वै᳚र्दे॒वैᳶ प॒श्चात्पा᳚न्तु द्युता॒नस्त्वा॑ मारु॒तो म॒रुद्भि॑रुत्तर॒तᳶ पा॑तु [40]  
दे॒वास्त्वेन्द्र॑ज्येष्ठा॒ वरु॑णराजानो॒ऽधस्ता᳚च्चो॒परि॑ष्टाच्च पान्तु॒
</details>

<details open><summary>विश्वास-प्रस्तुतिः</summary>

वस॑वस् त्वा रु॒द्रैᳶ पु॒रस्ता᳚त् पान्तु।  
पि॒तर॑स् त्वा य॒म-रा॑जानᳶ पि॒तृभि॑र् दख्षिण॒तᳶ पा᳚न्तु।  
आदि॒त्यास् त्वा॒ विश्वै᳚र् दे॒वैᳶ प॒श्चात् पा᳚न्तु।  
द्युता॒नस् त्वा॑ मारु॒तो म॒रुद्भि॑र् उत्तर॒तᳶ पा॑तु।  
दे॒वास् त्वेन्द्र॑ज्येष्ठा॒ वरु॑ण-राजानो॒ ऽधस्ता᳚च् चो॒परि॑ष्टाच् च पान्तु ।
</details>



<details><summary>मूलम्</summary>

वस॑वस् त्वा रु॒द्रैᳶ पु॒रस्ता᳚त् पान्तु ,  
पि॒तर॑स् त्वा य॒मरा॑जानᳶ पि॒तृभि॑र् दख्षिण॒तᳶ पा᳚न्तु + आदि॒त्यास् त्वा॒ विश्वै᳚र्दे॒वैᳶ प॒श्चात् पा᳚न्तु ,  
द्युता॒नस् त्वा॑ मारु॒तो म॒रुद्भि॑रुत्तर॒तᳶ पा॑तु ,  
दे॒वास् त्वेन्द्र॑ज्येष्ठा॒ वरु॑णराजानो॒ ऽधस्ता᳚च् चो॒परि॑ष्टाच् च पान्तु ।
</details>

<details><summary>भट्टभास्कर-टीका</summary>

त्वामेवमेतैस्सह पान्त्विति ॥
</details>

<details><summary>मूलम् (संयुक्तम्)</summary>

न वा ए॒तेन॑ पू॒तो न मेध्यो॒ न प्रोख्षि॑तो॒ यदे॑न॒मत॑ᳶ प्रा॒चीन॑म्प्रो॒ख्षति॒ यथ्सञ्चि॑त॒माज्ये॑न प्रो॒ख्षति॒ तेन॑ पू॒तस्तेन॒ मेध्य॒स्तेन॒ प्रोख्षि॑तः ॥ [41]
</details>

<details open><summary>विश्वास-प्रस्तुतिः</summary>

+++(तत्र ब्राह्मणम् -)+++  
न वा ए॒तेन॑ पू॒तो +++(अग्निर्)+++, न मेध्यो॒, न प्रोख्षि॑तः।  
यद् ए॑न॒म् अत॑ᳶ प्रा॒चीन॑म् प्रो॒ख्षति॒  
यथ् सञ्चि॑त॒म् आज्ये॑न प्रो॒ख्षति॒   
तेन॑ +++(स)+++ पू॒तस् , तेन॒ मेध्य॒स् , तेन॒ प्रोख्षि॑तः ॥ [41]
</details>

<details><summary>मूलम्</summary>

न वा ए॒तेन॑ पू॒तो, न मेध्यो॒, न प्रोख्षि॑तो॒ , यदे॑न॒मत॑ᳶ प्रा॒चीन॑म् प्रो॒ख्षति॒ यथ्सञ्चि॑त॒माज्ये॑न प्रो॒ख्षति॒   
तेन॑ पू॒तस् , तेन॒ मेध्य॒स् , तेन॒ प्रोख्षि॑तः ॥ [41]
</details>

<details><summary>भट्टभास्कर-टीका</summary>

9न वा एतेनेत्यादि ॥ अत्रैव ब्राह्मणं - नायमग्निरेतेन प्रोक्षणेन पूतो नैव पूतः नैव मेध्यः मेधार्हः । किं बहुना प्रोक्षित एव न भवति । द्वितीयस्तुत्यर्थं प्रथमस्य निन्दा । केनेत्याह - अतः अस्माच्चरुनिधानात् प्राचीनं पूर्वं यदेनं प्रोक्षति 'सहस्रस्य प्रमा असि' डति हिरण्यशल्कैः तदकृतसममेवैतद्दृष्ट्या भवति । तस्माद्यत्सञ्चितमिदानीं चरुनिधानानन्तरं आज्येन प्रोक्षति वसवस्त्वादिभिः एतैर्मन्त्रैः । तेनैव पूतत्वादिभाव इति चरुनिधानस्यैव स्तुतिः; आज्यप्नोक्षणस्यैव वा ॥

इति पञ्चमे पञ्चमे नवमोनुवाकः ॥
</details>
