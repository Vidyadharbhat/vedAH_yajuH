<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/</link>
    <description>Recent content in &#43;०४ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/1/</guid>
      <description>०१ चतुर्थीं चि᳘तिमु᳘पदधाति॥
(त्ये) एतद्वै᳘ देवा᳘स्तृती᳘यां चि᳘तिं चित्वा᳘ समा᳘रोहन्नन्त᳘रिक्षं वै᳘ तृती᳘या चि᳘तिरन्त᳘रिक्षमेव त᳘त्संस्कृ᳘त्य समा᳘रोह᳘न्॥
०२ (हं᳘स्ते) ते ऽब्रुवन्॥
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्नित᳘ ऽऊर्ध्व᳘मिच्छते᳘ति ते᳘ चेत᳘यमाना ऽएतां᳘ चतुर्थीं चि᳘तिमपश्यन्य᳘दूर्ध्व᳘मन्त᳘रिक्षादर्व्वाची᳘नं दिवस्ते᳘षामेष᳘ लोको᳘ ऽध्रुव ऽइवा᳘प्रतिष्ठित ऽइवम᳘नस्यासीत्॥
०३ (त्ते) ते ब्र᳘ह्माब्रुवन्॥
(वँस्त्वा᳘) त्वा᳘मिहो᳘पदधामहा ऽइ᳘ति किं᳘ मे त᳘तो भविष्यती᳘ति त्व᳘मेव᳘ नः श्रे᳘ष्ठं भविष्यसी᳘ति तथे᳘ति ते᳘ ऽत्र ब्रह्मो᳘पादधत त᳘स्मादाहुर्ब्र᳘ह्मैव᳘ देवा᳘नाᳫँ᳭ श्रे᳘ष्ठमि᳘ति त᳘देत᳘या वै᳘ चतुर्थ्या चि᳘त्येमे द्या᳘वापृथिवी व्वि᳘ष्टब्धे ब्र᳘ह्म वै च᳘तुर्थी चि᳘तिस्त᳘स्मादाहुर्ब्र᳘ह्मणा द्या᳘वापृथिवी व्वि᳘ष्टब्धे ऽइ᳘ति स्तो᳘मानु᳘पदधाति प्राणा वै स्तो᳘माः प्राणा᳘ ऽउ वै ब्र᳘ह्म ब्र᳘ह्मै᳘वैतदु᳘पदधाति॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/2/</guid>
      <description>०१ अ᳘थ स्पृ᳘त ऽउ᳘पदधाति॥
(त्ये) एतद्वै᳘ प्रजा᳘पतिरेत᳘स्मिन्नात्म᳘नः प्र᳘तिहिते स᳘र्व्वाणि भूता᳘नि ग᳘र्भ्यभवत्ता᳘न्यस्य [[???]] ग᳘र्भ ऽएव स᳘न्ति पाप्मा᳘ मृत्यु᳘रगृह्णात्॥
०२ (त्स᳘) स᳘ देवा᳘नब्रवीत्॥
(द्यु) युष्मा᳘भिः स᳘हेमा᳘नि स᳘र्व्वाणि भूता᳘नि पाप्म᳘नो मृ᳘त्यो᳘ स्पृणवानी᳘ति किं᳘ नस्त᳘तो भविष्यती᳘ति व्वृणीध्वमि᳘त्यब्रवीत्तं᳘ भागो᳘ नो ऽस्त्वित्येके᳘ ऽब्रुवन्ना᳘धिपत्यं नो ऽस्त्वित्ये᳘के स᳘ भागमे᳘केभ्यः कृत्वा ऽऽधिपत्यमे᳘केभ्यः स᳘र्व्वाणि भूता᳘नि पाप्म᳘नो मृत्यो᳘रस्पृणोद्यदस्पृणोत्त᳘स्मात्स्पृ᳘तस्त᳘थै᳘वैतद्य᳘जमानो [[???]] भागमे᳘केभ्यः कृत्वा᳘ ऽऽधिपत्यमे᳘केभ्यः स᳘र्व्वाणि भूता᳘नि पाप्म᳘नो मृत्यो᳘ स्पृणोति त᳘स्मादु स᳘र्व्वास्वेव᳘ स्पृत᳘ᳫँ᳘ स्पृतमित्य᳘नुवर्तते॥
०३ (ते ऽग्ने᳘) अग्नि᳘र्भा᳘गो ऽसि॥
दीक्षा᳘या ऽआ᳘धिपत्यमि᳘ति व्वाग्वै᳘ दी᳘क्षा ऽग्न᳘ये भागं᳘ कृत्वा᳘ व्वाच ऽआ᳘धिपत्यमकरो᳘द्ब्र᳘ह्म स्पृतं᳘ त्रिवृत्स्तो᳘म ऽइ᳘ति ब्र᳘ह्म प्रजा᳘नां त्रिवृ᳘ता स्तो᳘मेन पाप्म᳘नो मृत्यो᳘रस्पृणोत्॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/3/</guid>
      <description>०१ अ᳘थ सृ᳘ष्टीरु᳘पदधाति॥
(त्ये) एतद्वै᳘ प्रजा᳘पतिः स᳘र्व्वाणि भूता᳘नि पाप्म᳘नो मृत्यो᳘र्मु᳘क्त्वा ऽकामयत प्रजाः᳘ सृजेय प्र᳘जायेये᳘ति॥
०२ स᳘ प्राणा᳘नब्रवीत्॥
(द्यु) युष्मा᳘भिः स᳘हेमाः᳘ प्रजाः प्र᳘जनयानी᳘ति ते वै के᳘न स्तोष्यामह ऽइ᳘ति म᳘या चैव᳘ युष्मा᳘भिश्चे᳘ति तथे᳘ति ते᳘ प्राणै᳘श्चैव᳘ प्रजा᳘पतिना चास्तुवत य᳘दु ह किं᳘ च देवाः᳘ कुर्व्व᳘ते स्तो᳘मेनैव त᳘त्कुर्व्वते यज्ञो वै स्तो᳘मो यज्ञे᳘नैव त᳘त्कुर्व्वते त᳘स्मादु स᳘र्व्वास्वे᳘वास्तुवतास्तुवतेत्य᳘नुवर्तते॥
०३ (त ऽ) ए᳘कया ऽस्तुवते᳘ति॥
व्वाग्वा ऽए᳘का व्वा᳘चैव त᳘दस्तुवत प्रजा᳘ ऽअधीयन्ते᳘ति [[???]] प्रजा ऽअ᳘त्राधीयन्त प्रजा᳘पतिर᳘धिपतिरासीदि᳘ति प्रजा᳘पतिरत्रा᳘धिपतिरासीत्॥
०४ (त्ति) तिसृ᳘भिरस्तुवते᳘ति॥
त्र᳘यो वै᳘ प्राणाः᳘ प्राण᳘ ऽउदानो᳘ व्यानस्तै᳘रेव त᳘दस्तुवत ब्र᳘ह्मा ऽसृज्यते᳘ति ब्रह्मा᳘त्रासृज्यत ब्र᳘ह्मणस्प᳘तिर᳘धिपतिरासीदि᳘ति ब्र᳘ह्मणस्प᳘तिरत्रा᳘धिपतिरासीत्॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/08/04/4/</guid>
      <description>०१ अथा᳘तो ऽन्वावृत᳘म्॥
(न्त्रि) त्रिवृ᳘द्वतीं पुर᳘स्तादुपद᳘धात्येकविᳫँ᳭श᳘वतीं पश्चा᳘त्पञ्चदश᳘वतीं दक्षिणतः᳘ सप्तदश᳘वतीमुत्तरतः᳘॥
०२ (ऽ) एतद्वै᳘ प्रजा᳘पतिम्॥
(न्त्रि) त्रिवृ᳘द्वत्यामु᳘पहितायां पञ्चदश᳘वत्यां मृत्यु᳘रसीददिमाम᳘त ऽउ᳘पधास्यते तम᳘त्र ग्रहीष्यामी᳘ति तं प्रा᳘पश्यत्तं᳘ प्रख्या᳘य परिक्र᳘म्यैकविᳫँ᳭श᳘वतीमु᳘पाधत्तैकविᳫँ᳭श᳘वतीं मृत्युरा᳘गच्छत्पञ्चदश᳘वतीमु᳘पाधत्त पञ्चदश᳘वतीं मृत्युरा᳘गच्छत्सप्तदश᳘वतीमु᳘पाधत्त सो᳘ ऽत्रैव᳘ मृत्युं न्य᳘करोद᳘त्रामोहयत्त᳘थै᳘वैतद्य᳘जमानो᳘ ऽत्रैव स᳘र्व्वान्पाप्म᳘नो निकरोत्य᳘त्र [[???]] मोहयति॥
०३ (त्य) अथो᳘त्तराः॥
(स्त्रि) त्रिवृ᳘द्वत्यामेव᳘ त्रिवृ᳘द्वतीमनूपद᳘धात्येकविᳫँ᳭श᳘वत्यामेकविᳫँ᳭श᳘वतीं पञ्चदश᳘वत्याᳫँ᳭ सप्तदश᳘वतीᳫँ᳭ सप्तदश᳘वत्यां पञ्चदश᳘वतीं ता य᳘देवं᳘ व्यतिहा᳘रमुपद᳘धाति त᳘स्मादक्ष्णयास्तोमी᳘या ऽअ᳘थो य᳘देते स्तो᳘मा ऽअ᳘तो ऽन्य᳘था ऽनुपूर्वं त᳘स्माद्वे᳘वाक्ष्णयास्तोमी᳘या ऽअ᳘थो ऽएवं᳘ देवा᳘ ऽउपा᳘दधतेतरथा᳘ ऽसुरास्त᳘तो देवा ऽअ᳘भवन्परा᳘सुरा भ᳘वत्यात्म᳘ना प᳘रा ऽस्य द्विषन्भ्रा᳘तृव्यो भवति य᳘ ऽएवं व्वे᳘द॥</description>
    </item>
    
  </channel>
</rss>
