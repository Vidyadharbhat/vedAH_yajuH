<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/</link>
    <description>Recent content in &#43;०२ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/1/</guid>
      <description>०१ स वै᳘ कपा᳘लान्ये᳘वान्यतर᳘ ऽउपद᳘धाति॥
दृषदुपले᳘ ऽअन्यतरस्तद्वा᳘ ऽएत᳘दुभ᳘यᳮ सह᳘ क्रियते तद्य᳘देत᳘दुभ᳘यᳮ सह᳘ क्रिय᳘ते॥
०२ शि᳘रो ह वा᳘ ऽएत᳘द्यज्ञ᳘स्य य᳘त्पुरोडा᳘शः॥ स या᳘न्ये᳘वेमा᳘नि शीर्ष्णः᳘ कपा᳘लान्येता᳘न्ये᳘वास्य कपा᳘लानि मस्ति᳘ष्क ऽएव᳘ पिष्टा᳘नि तद्वा᳘ ऽएतदे᳘कम᳘ङ्गमे᳘कᳮ सह᳘ करवाव समानं᳘ करवावे᳘ति त᳘स्माद्वा᳘ एत᳘दुभ᳘यᳮ सह᳘ क्रियते॥
०३ स यः᳘ कपा᳘लान्युपद᳘धाति॥
स᳘ ऽउपवेषमा᳘दत्ते धृष्टिरसी᳘ति स य᳘देनेनाग्निं᳘ धृ᳘ष्ण्विवोपच᳘रति ते᳘न धृ᳘ष्टिर᳘थ य᳘देनेन यज्ञ᳘ ऽउपाल᳘भत ऽउ᳘पेव वा᳘ ऽएनेनैत᳘द्वेवेष्टि त᳘स्मादुपवेषो ना᳘म॥
०४ ते᳘न प्राचो᳘ ऽङ्गारानु᳘दूहति॥
(त्य᳘) अ᳘पाग्ने अग्नि᳘मामा᳘दं जहि नि᳘ष्क्रव्या᳘दᳮ सेधे᳘त्ययं वा᳘ ऽआमाद्ये᳘नेदं᳘ मनु᳘ष्याः प᳘क्त्वाश्नन्त्य᳘थ ये᳘न पु᳘रुषं द᳘हन्ति स᳘ क्रव्या᳘देता᳘वे᳘वैत᳘दुभावतो᳘ ऽपहन्ति॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/2/</guid>
      <description>०१ पवि᳘त्रवति सं᳘व्वपति॥
पात्र्यां᳘ पवि᳘त्रे ऽअवधा᳘य देव᳘स्य त्वा सवितुः᳘ प्रस᳘वेऽश्वि᳘नोर्बाहु᳘भ्यां पूष्णो ह᳘स्ताभ्याᳫँ᳭सं᳘व्वपामी᳘ति᳘ सो ऽसा᳘वे᳘वैत᳘स्य य᳘जुषो ब᳘न्धुः॥
०२ (र᳘) अ᳘थान्तर्व्वेद्यु᳘पविशति॥
(त्य) अथै᳘क ऽउपस᳘र्जनीभिरै᳘तिता ऽआ᳘नयति ताः᳘ पवि᳘त्राभ्यां प्र᳘तिगृह्णाति समा᳘प ऽओ᳘षधीभिरि᳘ति᳘ सᳫँ᳘ ह्येतदा᳘प ओ᳘षधिभिरेता᳘भिः पिष्टा᳘भिः सङ्ग᳘च्छन्ते समो᳘षधयो र᳘सेने᳘ति᳘ स᳘ᳫँ᳘ ह्येतदो᳘षधयो र᳘सेनैताः᳘ पिष्टा᳘ ऽअद्भिः᳘ सङ्ग᳘च्छन्त ऽआ᳘पो᳘ ह्यतो᳘साᳫं र᳘सः सं᳘ᳫँ᳘ रेव᳘तीर्ज᳘गतीभिः पृ᳘च्यन्तामि᳘ति रेव᳘त्य ऽआपो ज᳘गत्य ऽओ᳘षधयस्ता᳘ उ᳘ ह्येत᳘दुभ᳘य्यः सम्पृच्य᳘न्ते सम्म᳘धुमतीर्म्म᳘धुमतीभिः पृच्यन्तामि᳘ति सᳫँ᳭र᳘सवत्यो र᳘सवतीभिः पृच्यन्तामि᳘त्ये᳘वैत᳘दाह॥
०३ (हा᳘) अ᳘थ सं᳘यौति॥
ज᳘नयत्यै त्वा सं᳘यौमी᳘ति य᳘था श्रि᳘ये ऽन्ना᳘द्यायेमाः᳘ प्रजा य᳘जमानाय य᳘च्छेदेवं वै तत्सं᳘यौत्यधिवर्क्ष्य᳘न्नु वै सं᳘यौति य᳘था वा ऽअ᳘धिवृक्तो ऽग्नेर᳘धिजा᳘येतैवं वैतत्सं᳘यौति॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/3/</guid>
      <description>०१ चतुर्धा विहितो᳘ ह वा ऽअ᳘ग्रे ऽग्नि᳘रास॥
स यम᳘ग्रे ऽग्नि᳘ᳫँ᳭होत्रा᳘य प्रा᳘वृणत स प्रा᳘धन्वद्यं᳘ द्विती᳘यं प्रा᳘वृणत स᳘ प्रै᳘वाधन्वद्यं᳘ तृती᳘यं प्रा᳘वृणत स᳘ प्रै᳘वाधन्वद᳘थ᳘ यो ऽय᳘मेत᳘र्ह्यग्निः स᳘ भीषा निलिल्ये᳘ सो ऽपः प्र᳘विवेश तं᳘ देवा᳘ ऽअनुवि᳘द्य स᳘हसै᳘वाद्भ्य ऽआ᳘निन्युः᳘ सो᳘ ऽपो ऽभि᳘तिष्ठेवा᳘वष्ठ्यूता स्थ या ऽअ᳘प्रपदनᳫंस्थ या᳘भ्यो वो मा᳘मकामं न᳘यन्ती᳘ति त᳘त ऽआप्त्याः स᳘म्बभूवुस्त्रितो᳘ द्वित᳘ एकतः᳘॥
०२ (स्त) त ऽइ᳘न्द्रेण सह᳘ चेरुः॥
(र्य᳘) य᳘थेदं᳘ ब्राह्मणो रा᳘जानमनुच᳘रति स य᳘त्र त्रि᳘शीर्षाणं त्वाष्ट्रं व्विश्व᳘रूपं जघा᳘न त᳘स्य हैते᳘ ऽपि व्व᳘ध्यस्य व्विदा᳘ञ्चक्रुः श᳘श्वद्धैनं त्रित᳘ ऽएव᳘ जघानात्य᳘ह तदिन्द्रो᳘ ऽमुच्यत देवो हि सः॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/4/</guid>
      <description>०१ इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥
स प्र᳘त्दृतश्चतु᳘र्धा ऽभवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वा या᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तच्छ᳘कलो ऽशीर्यत स᳘ पतित्वा᳘ श᳘रो ऽभवत्त᳘स्माच्छरो ना᳘म यद᳘शीर्यतैव᳘मु स᳘ चतुर्द्धा व्व᳘ज्रो ऽभवत्॥
०२ (त्त᳘) त᳘तो द्वा᳘भ्यां ब्राह्मणा᳘ यज्ञे च᳘रन्ति॥ द्वा᳘भ्याᳫँ᳭राज᳘न्यबन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राज᳘न्यबन्धवः॥
०३ स यत्स्फ्य᳘मादत्ते॥
य᳘थैव तदि᳘न्द्रो व्वृत्रा᳘य व्व᳘ज्रमुद᳘यच्छदेव᳘मे᳘वैष᳘ एतं᳘ पाप्म᳘ने द्विषते भ्रा᳘तृव्याय व्व᳘ज्रमु᳘द्यच्छति त᳘स्माद्वै स्फ्यमा᳘दत्ते॥
०४ तमा᳘दत्ते॥
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पू᳘ष्णो ह᳘स्ताभ्यामा᳘ददे ऽध्वरकृ᳘तं देवे᳘भ्य इ᳘ति सविता वै᳘ देवा᳘नां प्रसविता त᳘त्सवितृ᳘प्रसूत ऽए᳘वैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते न स्वा᳘भ्यां पू᳘ष्णो ह᳘स्ताभ्यामि᳘ति पूषा᳘ भागदुघस्तत्त᳘स्यैव ह᳘स्ताभ्यामादत्ते न स्वा᳘भ्यां व्व᳘ज्रो वा᳘ एष त᳘स्य न᳘ मनु᳘ष्यो भर्त्ता त᳘मेता᳘भिर्देव᳘ताभिरा᳘दत्ते॥</description>
    </item>
    
    <item>
      <title>५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/shrIdhara-pAThaH/sasvaram/01/02/5/</guid>
      <description>०१ देवा᳘श्च वा ऽअ᳘सुराश्च॥
(श्चो) उभ᳘ये प्राजापत्याः᳘ पस्पृधिरे त᳘तो देवा᳘ ऽअनु᳘व्यमिवासुर᳘थ हा᳘सुरा मेनिरे ऽस्मा᳘कमे᳘वेदं ख᳘लु भु᳘वनमि᳘ति॥
०२ ते᳘ होचुः॥
(र्ह᳘) ह᳘न्तेमां᳘ पृथिवीं᳘ विभ᳘जामहै तां᳘ व्विभज्यो᳘पजीवामे᳘ति तामौ᳘क्ष्णैश्च᳘र्म्मभिः पश्चात्प्रा᳘ञ्चो व्विभ᳘जमाना ऽअ᳘भीयुः॥
०३ (स्त) तद्वै᳘ देवाः᳘ शुश्रुवुः॥
(र्व्वि᳘) व्वि᳘भजन्ते ह वा᳘ ऽइमाम᳘सुराः पृथिवीं प्रे᳘त त᳘देष्या᳘मो य᳘त्रेमाम᳘सुरा व्विभ᳘जन्ते के त᳘तः स्याम य᳘दस्यै न भ᳘जेमही᳘ति ते᳘ यज्ञ᳘मेव व्वि᳘ष्णुं पुरस्कृत्ये᳘युः॥
०४ (स्ते᳘) ते᳘ होचुः॥
(र᳘) अ᳘नु नो ऽस्यां᳘ पृथिव्यामा᳘भजता᳘स्त्वेव नो᳘ ऽप्यस्यां᳘ भाग ऽइ᳘ति ते हा᳘सुरा ऽअसूय᳘न्त ऽइवोचुर्या᳘वदे᳘वैष व्वि᳘ष्णुरभिशे᳘ते ता᳘वद्वो दद्म ऽइ᳘ति॥</description>
    </item>
    
  </channel>
</rss>
