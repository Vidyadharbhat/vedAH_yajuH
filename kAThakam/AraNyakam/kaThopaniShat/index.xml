<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;कठोपनिषत् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/kAThakam/AraNyakam/kaThopaniShat/</link>
    <description>Recent content in &#43;कठोपनिषत् on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/kAThakam/AraNyakam/kaThopaniShat/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/vedAH_yajuH/kAThakam/AraNyakam/kaThopaniShat/shankaraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/kAThakam/AraNyakam/kaThopaniShat/shankaraH/</guid>
      <description>श्रीमच्छङ्करभगवत्पूज्यपादविरचितम्
कठोपनिषद्भाष्यम्
प्रथमोऽध्यायः प्रथमा वल्ली ॐ नमो भगवते वैवस्वताय मृत्यवे ब्रह्मविद्याचार्याय, नचिकेतसे च ।
अथ काठकोपनिषद्वल्लीनां सुखार्थप्रबोधनार्थमल्पग्रन्था वृत्तिरारभ्यते । सदेर्धातोर्विशरणगत्यवसादनार्थस्योपनिपूर्वस्य क्विप्प्रत्ययान्तस्य रूपमिदम् ‘उपनिषत्’ इति । उपनिषच्छब्देन च व्याचिख्यासितग्रन्थप्रतिपाद्यवेद्यवस्तुविषया विद्या उच्यते । केन पुनरर्थयोगेनोपनिषच्छब्देन विद्योच्यत इति, उच्यते । ये मुमुक्षवो दृष्टानुश्रविकविषयवितृष्णाः सन्तः उपनिषच्छब्दवाच्यां वक्ष्यमाणलक्षणां विद्यामुपसद्योपगम्य तन्निष्ठतया निश्चयेन शीलयन्ति तेषामविद्यादेः संसारबीजस्य विशरणाद्धिंसनाद्विनाशनादित्यनेनार्थयोगेन विद्योपनिषदित्युच्यते । तथा च वक्ष्यति ‘निचाय्य तं मृत्युमुखात्प्रमुच्यते’ (क. उ. १ । ३ । १५) इति । पूर्वोक्तविशेषणान्वा मुमुक्षून्परं ब्रह्म गमयतीति च ब्रह्मगमयितृत्वेन योगाद्ब्रह्मविद्या उपनिषत् । तथा च वक्ष्यति ‘ब्रह्म प्राप्तो विरजोऽभूद्विमृत्युः’ (क.</description>
    </item>
    
    <item>
      <title>कठोपनिषत्</title>
      <link>https://vishvAsa.github.io/vedAH_yajuH/kAThakam/AraNyakam/kaThopaniShat/mUlam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/kAThakam/AraNyakam/kaThopaniShat/mUlam/</guid>
      <description>कठोपनिषत्
ॐ
॥ अथ कठोपनिषद् ॥
ॐ सह नाववतु । सह नौ भुनक्तु । सहवीर्यं करवावहै ।
तेजस्वि नावधीतमस्तु । मा विद्विषावहै ॥
ॐ शान्तिः शान्तिः शान्तिः ॥
1 1 ॐ उशन् ह वै वाजश्रवसः सर्ववेदसं ददौ ।
तस्य ह नचिकेता नाम पुत्र आस ॥ १॥
तँ ह कुमारँ सन्तं दक्षिणासु
नीयमानासु श्रद्धाविवेश सोऽमन्यत ॥ २॥
पीतोदका जग्धतृणा दुग्धदोहा निरिन्द्रियाः ।
अनन्दा नाम ते लोकास्तान् स गच्छति ता ददत् ॥ ३॥</description>
    </item>
    
    <item>
      <title>नायमात्मा भाष्यम्</title>
      <link>https://vishvAsa.github.io/vedAH_yajuH/kAThakam/AraNyakam/kaThopaniShat/varadAchAryaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/kAThakam/AraNyakam/kaThopaniShat/varadAchAryaH/</guid>
      <description>श्रीः
श्रीमते रामानुजाय नमः
मोर्‌मुन्नारय्यपरनामधेय वरदाचार्येण कृता
नायमात्मेति श्रुतिव्याख्या
नायमात्मा भाष्यम्
“नायमात्मा प्रवचनेन लभ्यो न मेधया न बहुना श्रुतेन। यमेवैष वृणुते तेन लभ्य स्तस्यैष आत्मा विवृणुते तनूं स्वाम्” (कठोपनिषत्-२-२३) इति श्रुतिः। अस्या स्त्वर्थोद्वेधा भाष्यकारै रभिहितः। साधनलक्षणस्य द्वितीयचरणे “परमतस्सेतून्मान” (शा-मी-३-२-३०) इत्याद्यधिकरणे “उपपत्तेश्च” (शा-मी-३-२-३४) इति सूत्रस्य विषयत्वेन इमां श्रुतिमुदाहृत्य
अस्या अर्थ स्सङ्ग्रहेण “अनन्योपायत्व श्रवणात्” इत्युक्तः; प्रथमसूत्रे परमपुरुषवरणीयताहेतुगुणविशेषपरत्वेन विस्तरेणेयं श्रुति र्व्याख्याता; उभयविधमपि भाष्यं श्रुतप्रकाशिकाचार्यै र्व्याख्यातम्; तदनुरोधेन तदुभयभाष्यानुगुणं तमिह विस्तृणीमहे। तत्र “अनन्योपायत्वश्रवणात्” इत्यभिवदतो भाष्यकारस्याऽयं भावः- परमपुरुषस्य स्वप्राप्तौ स्वस्यैव साधनत्वम्, नान्यस्येति। तथाहि – श्रुतेः पूर्वार्धेन साधनान्तरस्य भगवत्प्राप्त्युपायत्वं प्रतिषिध्यते, उत्तरार्धेन भगवत एव स्वप्राप्तौ स्वस्यैव साधनत्वमुच्यते। तत्र “नायमात्मा प्रवचनेन लभ्यः” इति प्रवचनपदेन मननं लक्ष्यते; मननफलत्वा- त्प्रवचनस्य, मननस्य आचार्यप्रवचनफलत्वा द्वा, प्रोच्यतेऽनेनेति करणव्युत्पत्त्या वा प्रवचनम्- मननम्। आत्मशब्देन- “आत्मावाऽरेद्रष्टव्य श्श्रोतव्यो मन्तव्यो निदिध्यासितव्यः” (बृहदा-) इति श्रुतिगतात्मशब्दः स्मार्यते; अनेन तत्रोक्त श्रवण मनन निदिध्यासनाना मनुपायत्व मुच्यत इति गम्यते। निषेधस्य प्रसङ्गसापेक्षत्वात्। अयमित्यनेन स्वेतरसमस्तवस्तुवैलक्षण्यं विवक्षितम्। तच्च “अमृतस्यैष सेतुः” (छान्दो-) “य आत्मदा बलदा” () “धातुः प्रसादान्महिमान मीशम्” () इत्यादि श्रुतिसिद्धं स्वस्योपायोपेयत्वरूपम्; तदुपपादक मात्मपदम्। “आप्नोतीति ह्यात्मा” ; नियन्तृतया व्याप्यधारक इत्यर्थः। अनेन स्वाधीनाशेष सत्तास्थितियत्नफलत्वं परमात्मनोऽवगम्यते। अनेन जीवात्मनः कर्तृत्वमपि “परात्तु तच्छ्रुतेः” (शा-मी-२-३-४०) इति सूत्रोक्तप्रकारेण परमात्मायत्तमिति सिद्ध्यति, अतः एवंभूतः परमात्मा न प्रवचनेन लभ्यः- लब्धुम्- प्राप्तुम्, योग्यो न भवति; अनेन- योग्यताप्रतिषेधात् नैरपेक्ष्यमेव सिद्धोपायस्य स्वरूप मित्यवगम्यते; “मामेकम्” (गी-१८-६६.</description>
    </item>
    
  </channel>
</rss>
